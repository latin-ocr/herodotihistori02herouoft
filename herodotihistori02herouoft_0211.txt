ΗΡΟΔΟΤΟΥ H. 220—222. 185
παρεοῦσι οὐκ ἔχειν εὐπρεπέως ἐκλιπεῖν τὴν τάξιν ἐς τὴν
ἦλθον φυλάξοντες ἀρχήν. ταύτῃ καὶ μᾶλλον τῇ γνώμῃ
πλεῖστός εἰμι, Λεωνίδην, ἐπείτε αἴσθετο τοὺς συμμάχους
ἐόντας ἀπροθύμους καὶ οὐκ ἐθέλοντας συνδιακινδυνεύειν,
κελεῦσαί σφεας ἀπαλλάσσεσθαι, αὐτῷ δὲ ἀπιέναι οὗ
καλῶς ἔχειν. μένοντι δὲ αὐτοῦ κλέος μέγα ἐλείπετο, καὶ
ἡ Σπάρτης εὐδαιμονίη οὐκ ἐξηλείφετο. ἐκέχρηστο γὰρ
ὑπὸ τῆς Πυθίης τοῖσι Σπαρτιήτῃσι χρεομένοισι περὶ τοῦ
πολέμου τούτου αὖτίκα κατ’ ἀρχὰς ἐγειρομένου, ἢ Λακε-
δαίμονα ἀνάστατον γενέσθαι ὑπὸ τῶν βαρβάρων, ἢ τὸν
βασιλέα σφέων ἀπολέεσθαι. ταῦτα δέ σφι ἐν ἔπεσι ἑξα-
μέτροισι χρᾷ ἔχοντα ὦδε.

ὑμῖν δ’, ὦ Σπάρτης οἰκήτορες εὔρυχόροιο,

ἢ μέγα ἄστυ ἐρικυδὲς ὑπ’ ἀνδράσι Περσεΐδῃσι

πέρθεται, ἢ τὸ μὲν οὗκί, ἀφ’ Ἡρακλέος δὲ γενέθλης

πενθήσει βασιλῆ φθίμενον Λακεδαίμονος οὖρος.

οὗ γὰρ τὸν ταύρων σχήσει μένος ου’-δὲ λεόντων

ἀντιβίην· Ζηνὸς γὰρ ἔχει μένος· 0565- ε’ φημι

σχήσεσθαι, πρὶν τῶνδ’ ἕτερον διὰ πάντα δάσηται.
ταῦτά τε δη ἐπιλεγόμενον Λεωνίδην, καὶ βουλόμενον κλέος
καταθέσθαι μούνων Σπαρτιητέων, ἀποπέμψαι τοὺς συμ-
μάχους μᾶλλον ἢ γνώμῃ διενειχθέντας οὕτω ἀκόσμως

οἴχεσθαι τοὺς οἰχομένους. μαρτύριον δέ μοι καὶ τόδε 22

οὐκ ἐλάχιστον τούτου πέρι γέγονε, ὅτι καὶ τὸν μάντιν ὃς
εἵπετο τῇ στρατιῇ ταύτῃ, Μεγιστίην τὸν Σίκαρνᾶνα, λεγό-
μενον εἶναι τὰ ἀνέκαθεν ἀπὸ Μελάμποδος, τοῦτον τὸν
εἴπαντα ἐκ τιῦν ἶριῦν τὰ μέλλοντά σφι ἐκβαίνειν, φανερός
ἔστι Λεωνίδης ἀποπέμπων, ἵνα μὴ συναπόληταί σφι. ό
δὲ ἀποπεμπόμενος αὐτὸς μὲν οὖκ ἀπελείπετο, τὸν δὲ
παῖδα συστρατευόμενον, ἐόντα οἱ μουνογενέα, ἀπέπεμψε.

Οἱ μέν νυν σύμμαχοι οἱ ἀποπεμπόμενοι οἴχοντό τε 22

ἀπιόντες καὶ ἐπείθοντο Λεωνίδῃ, Θεσπιέες δὲ καὶ Θηβαῖοι
κατέμειναν μοῦνοι παρὰ Λακεδαιμονίοισι. τούτων δὲ
Θηβαῖοι μὲν ἀέκοντες ἔμενον καὶ οὗ βουλόμενοι (κατεῖχε
γάρ σφεας Λεωνίδης ἔν ὁμήρων λόγῳ ποιεύμενος), Θε-
σπιέες δὲ ἑκόντες μάλιστα, οἳ οὐκ ἔφασαν ἀπολιπόντες
Λεωνίδην καὶ τοὺς μετ) αὐτοῦ ἀπαλλάξεσθαι, ἀλλὰ κατα-

Ν)

