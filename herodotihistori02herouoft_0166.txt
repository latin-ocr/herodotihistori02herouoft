140 ΗΡΟΔΟΤΟΥ Η. 102. 103.

ψευδόμενός τις ὕστερον ὑπὸ σεῦ ἁλώσεται, τῇ Ἑλλάδι
πενίη μὲν αἰεί κοτε σύντροφός ἐστι, ἀρετὴ δὲ ἔπακτός
ἐστι, ἀπό τε σοφίης κατεργασμένη καὶ νόμου ἰσχυροῦ·
τῇ διαχρεομένη ἡ Ἑλλὰς τήν τε πενίην ἀπαμύνεται καὶ
τὴν δεσποσύνην. αἰνέω μέν νυν πάντας Ἕλληνας τοὺς
περὶ ἐκείνους τοὺς Δωρικοὺς χώρους οἰκημένους, ἔρχομαι
δὲ λέξων οὗ περὶ πάντων τούσδε τοὺς λόγους ἀλλὰ περὶ
Λακεδαιμονίων μούνων, πριῦτα μὲν ὅτι οὐκ ἔστι ὅκως
κοτὲ σοὺς δέξονται λόγους δουλοσύνην φέροντας τῇ Ἑλ-

ν λάδι, αὖτις δὲ (ὗς ἀντιώσονταί τοι ἐς μάχην καὶ ἢν οἳ

103

ἄλλοιἝλληνες πάντες τὰ σὰ φρονέωσι. ἀριθμοῦ δὲ πέρι,
μὴ πύθῃ ὅσοι τινὲς ἐόντες ταῦτα ποιέειν οἶοί τέ εἰσι·
ἦν τε γὰρ τύχωσι ἐξεστρατευμένοι χίλιοι, οὗτοι μαχέσον-
ταί τοι, ἢν τε ἐλάσσονες τούτων, ἤν τε καὶ πλεῦνες.”
ταῦτα ἀκούσας Ξέρξης γελάσας ἔφη ς’Δημάρητε, οἷον
ἐφθέγξαο ἔπος, ἄνδρας χιλίους στρατιῇ τοσῇδε μαχέσα-
σθαι. ἄγε εἰπέ μοι· σὺ φῂς τούτων τῶν ἀνδρῶν αὐτὸς
βασιλεὺς γενέσθαι· σὺ ὦν ἐθελήσεις αὐτίκα μάλα πρὸς
ἀνδρας δέκα μάχεσθαις καίτοι εἰ τὸ πολιτικὸν ὑμῖν πᾶν
ἐστὶ τοιοῦτο οἷον σὺ διαιρέεις, σέ γε τὸν ἐκείνων βασιλέα
πρέπει πρὸς τὸ διπλήσιον ἀντιτάσσεσθαι κατὰ νόμους
τοὺς ὑμετέρους. εἰ γὰρ ἐκείνων ἕκαστος δέκα ἀνδρῶν τῆς
στρατιῆς τῆς ἐμῆς ἀντάξιος ἐστι, σὲ δέ γε δίζημαι εἴκοσι
εἶναι ἀντάξιον. καὶ οἷ”τω μὲν ὀρθοῖτ’ ἂν ὅ λόγος ὃ παρὰ
σεῦ εἰρημένος· εἰ δὲ τοιοῦτοί τε ἐόντες καὶ μεγάθεα το-
σοῦτοι, ὅσοι σύ τε καὶ οἳ παρ’ ἐμὲ φοιτέουσι Ἑλλήνιον ἐς
λόγους, αὐχέετε τοσοῦτο, ὅρα μὴ μάτην κόμπος ὃ λόγος
οὗτος εἰρημένος εἴη. ἐπεὶ φέρε ἰ’δω παντὶ τῷ οἰκότι·
κιῦς ἂν δυναίατο χίλιοι ἢ καὶ μύριοι ἢ καὶ πεντακισμύριοι,
ἐόντες γε ἐλεύθεροι πάντες ὁμοίως καὶμὴ ὑπ’ ἑνὸς ἀρχό-
μενοι, στρατῷ τοσῷδε ἀντιστῆναι; ἐπεί τοι πλεῦνες περὶ
ἕνα ἕκαστον γινόμεθα ἢ χίλιοι, ἐόντων ἐκείνων πέντε
χιλιάδων. ὑπὸ μὲν γὰρ ἑνὸς ἀρχόμενοι κατὰ τρόπον τὸν
ἡμέτερον γενοίατ’ ἄν, δειμαίνοντες τοῦτον, καὶ παρὰ τὴν
ἑωυτῶν φύσιν ἀμείνονες, καὶ ἰὀιεν ἀναγκαζόμενοι μάστιγι
ἐς πλεῦνας ἐλάσσονες ἐόντες· ἀνειμένοι δὲ ἐς τὸ ἐλεύ-
θερον οὖκ ἂν ποιέοιεν τούτων οὗδέτερα. δοκέω δὲ ἔγωγε

 

 

