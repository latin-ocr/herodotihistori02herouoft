ἱ
l

ΗΡΟΔΟΤΟΥ Ε. 23-25. 9
ἐξηγέηται καὶ ἡμέρης καὶ νυκτός. σύ νυν τοῦτον τὸν ἄνδρα
παῦσον ταῦτα ποιεῦντα, ἵνα μὴ οἰκηίῳ πολέμῳ συνέχῃ.
τρόπῳ δὲ ἠπίῳ μεταπεμψάμενος παῦσον· ἐπεὰν δὲ αὐτὸν
περιλάβῃς, ποιέειν ὅκως μηκέτι ἐκεῖνος ές Ἕλληνας ἀπί-
ξεται.” ταῦτα λέγων ὁ Μεγάβαζος εὐπετέως ἔπειθε
Δαρεῖον ὥς εὖ προορέων τὸ μέλλον γίνεσθαι. μετὰ δὲ
ἄγγελον πέμψας ὁ Δαρεῖος ἒς τὴν Μύρκινον ἔλεγε τάδε.
“ Ἱστιαῖε, βασιλεὺς Δαρεῖος τάδε λέγει. ἐγὼ φροντίζων
εὑρίσκω ἐμοί τε καὶ τοῖσι ἐμοῖσι πρήγμασι οὐδένα εἶναι
σεῦ ἄνδρα εὐνοέστερον· τοῦτο δὲ οὗ λόγοισι ἀλλ’ ἔργοισι
οἶδα μαθών. νῦν ὦν, ἐπινοέω γὰρ πρήγματα μεγάλα
κατεργάσασθαι, ἀπικνέο μοι πάντως, ἵνα τοι αὐτὰ ὑπερ-
θέωμαιῗ τούτοισι τοῖσι ἔπεσι πιστεύσας ὁ Ἱστιαῖος,
καὶ ἅμα μέγα ποιεύμενος βασιλέος σύμβουλος γενέσθαι,
ἀπίκετο ἒς τὰς Σάρδις. ἀπικομένῳ δέ οἱ ἔλεγε Δαρεῖος
τάδε. (((Ιστιαῖε, ἐγώ σε μετεπεμψάμην τῶνδε εἵνεκεν·
ἐπείτε τάχιστα ἐνόστησα ἀπὸ Σκυθέων καὶ σύ μοι ἐγένεο

’ ἓξ ὀφθαλμῶν, οὗδέν κω ἄλλο χρῆμα οὕτω ἒν βραχέι· ἒπε-

ζητησα ὡς σὲ ἰδεῖν τε καὶ ἐς λόγους μοι ἀπικέσθαι, ε’γνω-
κως ὅτι κτημάτων πάντων ἐστὶ τιμιώτατον ἀνὴρ φίλος
συνετός τε καὶ εὔνοος, τά τοι ἐγὼ καὶ ἀμφότερα συνειδὼς
ἔχω μαρτυρέειν ἐς πρήγματα τὰ ἐμά. νῦν ὦν, εὖ γὰρ
ἐποίησας ἀπικόμενος, τάδε τοι ἐγώ προτείνομαι· Μίλητον
μὲν ἔα καὶ τὴν νεόκτιστον ἐν Θρηίκῃ πόλιν, σὺ δέ μοι
ἑπόμενος ἐς Σοῦσα ἔχε τάπερ ἂν ἐγώ ἔχω, ἐμός τε σι’-σ-

σιτος ἐών καὶ σύμβουλος.” ταῦτα Δαρεῖος ε’ίπας, καὶ 27

καταστήσας ᾏρταφέρνεα ἀδελφεὸν ἑωυτοῦ ὁμοπάτριον
ὕπαρχον εἶναι Σαρδίων, ἀπήλαυνε ἐς Σοῦσα ἅμα ἀγόμενος
Ἱστιαῖον, Ὀτάνην δὲ ἀποδέξας στρατηγὸν εἶναι τῶν παρα-
θαλασσίων ἀνδριῦν· τοῦ τὸν πατέρα Σισάμνην βασιλεὺς
Καμβύσης γενόμενον τιῦν βασιληίων δικαστέων, ὅτι ἐπὶ
χρήμασι δίκην ἄδικον ἐδίκασε, σφάξας ἀπέδειρε πᾶσαν
την ἀνθρωπηίην, σπαδίξας δὲ αὐτοῦ τὸ δέρμα ἱμάντας
ἐξ αὐτοῦ ἐ’ταμε καὶ ἐνέτεινε τὸν θρόνον ἔς τὸν ἵζων ε’δί-
καζε· ἐντανύσας δὲ ὃ Καμβύσης ἀπέδεξε δικαστὴν εἶναι
ἀντὶ τοῦ Σισάμνεω, τὸν ἀποκτείνας ἀπέδειρε, τὸν παῖδα
τοῦ Σισάμνεω, ἐντειλάμενός οἱ μεμνῆσθαι ἐν τῷ κατίζων

24

