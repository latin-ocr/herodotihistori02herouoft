β)

82 ΗΡΟΔΟΤΟΥ Ζ. 86. α-γ.

πάντων ὅσοι τὴν Λακεδαίμονα τοῦτον τὸν χρόνον οἴκεον. ¹
συνενειχθῆναι δέ οἱ ἓν χρόνῳ ἱκνευμένῳ τάδε λέγομεν,
ἄνδρα Μιλήσιον ἀπικόμενον ἔς Σπάρτην βούλεσθαί οἱ
ἐλθεῖν ἐς λόγους, προϊσχόμενον τοιάδε. εεἰμὶ μὲν Μιλή-
σιος, ἥκω δὲ τῆς σῆς, Γλαῦκε, δικαιοσύνης βουλόμενος
ἀπολαῦσαι. (ὃς γὰρ δὴ ἀνὰ πᾶσαν μὲν τὴν ἄλληνἙλλάδα,
ἐν δὲ καὶ περὶ Ἰωνίην τῆς σῆς δικαιοσύνης πέρι ἦν λόγος ’
πολλός, ἐμεωυτῷ λόγους ἐδίδουν καὶ ὅτι ἔπικίνδυνός ἐστι
αἰεί κοτε ἡ Ἰωνίη, ἡ δὲ Πελοπόννησος ἀσφαλέως ἱδρυ-
μένη, καὶ διότι χρήματα οὐδαμὰ τοὺς αὖτοὺς ἔστι ὁρᾶν
ἔχοντας. ταῦτά τε ὦν ἐπιλεγομένῳ καὶ βουλευομένῳ ἔδοξέ
μοι τὰ ἡμίσεα πάσης τῆς οὗσιής ἐξαργυρώσαντα θέσθαι
παρὰ σε’, εὖ ἐξεπισταμένῳ ὥς μοι κείμενα ἔσται παρὰ
σοὶ σόα. σὺ δή μοι καὶ τὰ χρήματα δέξαι καὶ τάδε τὰ
σύμβολα σιῦζε λαβών· ὃς δ’ ἂν ἔχων ταῦτα ἀπαιτέῃ, τούτῳ
ἀποδοῦναι.) ὁ μὲν δὴ ἀπὸ Μιλήτου ἥκων ξεῖνος τοσαῦτα «
ἔλεξε, Γλαῦκος δὲ ἐδέξατο τὴν παραθήκην ἒπὶ τῷ εἰρη-
μένῳ λόγῳ. χρόνου δὲ πολλοῦ διελθόντος ἦλθον ἒς Σπάρ-
την τούτου τοῦ παραθεμένου τὰ χρήματα οἱ παῖδες,
ἐλθόντες δὲ ἐς λόγους τῷ Γλαύκῳ καὶ ἀποδεικνύντες τὰ ’
σύμβολα ἀπαίτεον τὰ χρήματα. ὃ δὲ διωθέετο ἀντυπο- ,
κρινόμενος τοιάδε. εοὔτε μέμνημαι τὸ πρῆγμα οὕτε με
περιφέρει οὐδὲν εἰδέναι τούτων τιῦν ὑμεῖς λέγετε, βού-
λομαί τε ἀναμνησθεὶς ποιέειν πᾶν τὸ δίκαιον· καὶ γὰρ εἷ *
ἔλαβον, ὀρθῶς ἀποδοῦναι, καὶ εἴ γε ἀρχὴν μὴ ἔλαβον,
νόμοισι τοῖσι Ἑλλήνων χρήσομαι ἒς ὑμέας. ταῦτα ὧν ύμῖν
ἀναβάλλομαι κυρώσειν ἒς τέταρτον μῆνα ἀπὸ τοῦδε.’ οἳ ’
μὲν δη Μιλήσιοι συμφορὴν ποιεύμενοι ἀπαλλάσσοντο ὦς
ἀπεστερημένοι τῶν χρημάτων, Γλαῦκος δὲ ἐπορεύετο ἒς
Δελφοὺς χρησόμενος τῷ χρηστηρίῳ, ἐπειρωτέοντα δὲῚῚ
αὖτὸν τό χρηστήριον εἰ ὅρκῳ τὰ χρήματα ληίσηται, ἥ
Πυθίη μετέρχεται τοιοίδε τοῖσι ἔπεσι.

Γλαῦκ’ Ἐπικυδείδη, τὸ μὲν αὗτίκα κέρδιον οὕτως,

ὅρκῳ νικῆσαι καὶ χρήματα ληίσσασθαι.

ὄμνυ, ἐπεὶ θάνατός γε καὶ εὔορκον μένει ἄνδρα.

ἀλλ’ ὅρκου πάϊς ἔστιν, ἀνώνυμος, οὐδ) ἔτι χεῖρες

οὐδὲ πόδες· κραιπνὸς δὲ κατέρχεται, εἰσόκε πᾶσαν

 

