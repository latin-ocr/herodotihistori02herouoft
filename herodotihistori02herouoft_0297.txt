ΗΡΟΔΟΤΟΥ I. 61—64. 271
ἓν τούτῳ τῷ χρόνῳ πολλοὶ καὶ πολλῷ πλεῦνες ἐτρωμα-
τίζοντο· φράξαντες γὰρ τὰ γέρρα οἱ Πέρσαι ἀπίεσαν τῶν
τοξευμάτων πολλὰ ἀφειδέως, οὕτω ὥστε πιεζομένων τιῦν
Σπαρτιητέων καὶ τιῦν σφαγίων οὗ γινομένων ἀποβλέψαντα
τὸν Παυσανίην πρὸς τὸ Ἡραῖον τὸ Πλαταιέων ἐπικαλέ-
σασθαι τὴν θεόν, χρηΐζοντα μηδαμῶς σφεας ψευσθῆναι
τῆς ἐλπίδος. ταῦτα δ’ ἔτι τούτου ἐπικαλεομένου προεξα-
ναστάντες πρότεροι οἱ Τεγεῆται ἐχώρεον ἐς τοὺς βαρβά-
ρους, καὶ τοῖσι Λακεδαιμονίοισι αὐτίκα μετὰ τὴν εὐχὴν
τὴν Παυσανίεω ἐγίνετο θυομένοισι τὰ σφάγια χρηστά.
(ὗς δὲ χρόνῳ κοτὲ ἐγένετο, ἐχώρεον καὶ οὗτοι ἐπὶ τοὺς
Πέρσας, καὶ οἱ Πέρσαι ἀντίοι τὰ τόξα μετέντες. ἐγίνετο
δὲ πρῶτον περὶ τὰ γέρρα μάχη. ὥς δὲ ταῦτα ἐπεπτώκεε,
ἤδη ἐγίνετο ἡ μάχη ἰσχυρὴ παρ’ αὐτὸ τὸ Δημήτριον καὶ
χρόνον ἐπὶ πολλόν, ἐς ὃ ἀπίκοντο ἐς ὠθισμόν· τὰ γὰρ
δούρατα ἐπιλαμβανόμενοι κατέκλων οι (βάρβαροι. λήματι
μέν νυν καὶ ῥώμῃ ουκ ἕσσονες ἦσαν οι Πέρσαι, α’νοπλοι
δὲ εόντες καὶ πρὸς ἀνεπιστήμονες ἦσαν καὶ οὐκ ὁμοῖοι
τοῖσι ἐναντίοισι σοφίη.ν προεξαΐσσοιτες δὲ κατ3 ε’να καὶ
δέκα, καὶ πλεῦνές τε καὶ ἐλάσσονες συστρεφόμενοι, ἐσέ-
πιπτον ἐς τοὺς Σπαρτιήτας καὶ διεφθείροντο. τῇ δὲ
ἐτύγχανε αὐτὸς ἐών Μαρδόνιος ἀπ’ ἵππου τε μαχόμενος
λευκοῦ ἔχων τε περὶ ἑωυτὸν λογάδας Περσέων τοὺς ἀρί-
στους χιλίους, ταύτῃ δὲ καὶ μάλιστα τοὺς ἐναντίους ε’πίε-
σαν. ὅσον μέν νυν χρόνον Μαρδόνιος περιῆν, οἱ δὲ ἀντεῖχον
καὶ ἀμυνόμενοι κατέβαλλον πολλοὺς τών Λακεδαιμονίων,
ὡς δὲ Μαρδόνιος ἀπέθανε καὶ τὸ περὶ ἐκεῖνον τεταγμένον
ἐὸν ἰσχυρότατον ἔπεσε, οὕτω δὴ καὶ οἱ ἄλλοι ἐτράποντο
καὶ εἶξαν τοῖσι Λακεδαιμονίοισι. πλεῖστον ’γάρ σφεας
ἐδηλέετο ἡ ἐσθὴς ἕρημος ἐοῦσα ὅπλων· πρὸς γὰρ ὁπλίτας
ἐόντες γυμνῆτες ἀγῶνα ἐποιεῦντο. ἐνθαῦτα ἥ τε δίκη τοῦ
φόνου τοῦ Λεωνίδεω κατὰ τὸ χρηστήριον τοῖσι Σπαρτιή-
τῃσι ἐκ Μαρδονίου ἐπετελέετο, καὶ νίκην ἀναιρέεται καλ-
λίστην ἁπασέων τῶν ἡμεῖς ἴδμεν Παυσανίης ὁ Κλεομβρό-
του τοῦ Ἀναξανδρίδεω. τῶν δὲ κατύπερθέ οἱ προγόνων
τὰ οὐνόματα εἴρηται ἐς Λεωνίδην· ὡυτοὶ γάρ σφι τυγχά-
νουσι ἐόντες. ἀποθνήσκει δὲ Μαρδόνιος ὑπὸ Ἀριμνήστου

62

63

6-1

