 

ΗΡΟΔΟΤΟΥ Η. 139. 140. 153
μηδεὶς ἠντιοῦτο Ξέρξῃ, κατά γε ἂν τὴν ἤπειρον τοιάδε
ἐγίνετο. εἰ καὶ πολλοὶ τειχέων κιθῶνες ἦσαν ἐληλαμένοι
διὰ τοῦ Ἰσθμοῦ Πελοποννησίοισι, προδοθέντες ἂν Λακε-
δαιμόνιοι ὑπὸ τιῦν συμμάχων οῦκ ἑκόντων ἀλλ’ ὕπ’ ἀναγ-
καίης, κατὰ πόλις ἁλισκομένων ὕπὸ τοῦ ναυτικοῦ στρατοῦ
τοῦ βαρβάρου, ἐμουνώθησαν, μουνωθέντες δὲ ἂν καὶ ἀπο-
δεξάμενοι ἔργα μεγάλα ἀπέθανον γενναίως. ἢ ταῦτα ἂν
ἔπαθον, ἢ πρὸ τοῦ ὁρέοντες ἂν καὶ τοὺς ἄλλουςἝλληνας
μηδίζοντας ὁμολογίῃ ἂν ἐχρήσαντο πρὸς Ξέρξην. καὶ οὕτω
ἂν ἐπ’ ἀμφότερα ἡ Ἑλλὰς ἐγίνετο ῦπὸ Πέρσῃσι. τὴν γὰρ
ὠφελίην τὴν τῶν τειχέων τιῦν διὰ τοῦ Ἰσθμοῦ ἐληλαμέ-
νων οὖ δύναμαι πυθέσθαι ἥτις ἂν ἧν, βασιλέος ἐπικρα-
τέοντος τῆς θαλάσσης. νῦν δὲ Άθηναίους ἄν τις λέγων
σωτῆρας γενέσθαι τῆς Ἑλλάδος οῦκ ἂν ἁμαρτάνοι τάλη-
θέος. οῦτοι γὰρ ἐπὶ ὁκότερα τῶν πρηγμάτων ἐτράποντο,
ταῦτα ῥέψειν ἔμελλε· ἑλόμενοι δὲ τὴν Ἑλλάδα περιεῖναι
ἐλευθέρην, τοῦτο τὸἙλληνικὸν πᾶν τὸ λοιπόν, ὅσον μὴ ἔμη-
δισε, αὐτοὶ οῦτοι ἦσαν οἱ ἐπεγείραντες καὶ βασιλέα μετά γε
θεοὺς ἀνωσάμενοι. οὐδέ σφεας χρηστήρια φοβερὰ ἐλθόντα
ἐκ Δελφῶν καὶ ἒς δεῖμα βαλόντα ἔπεισε ἐκλιπεῖν τὴν Ἑλ-
λάδα, ἀλλὰ καταμείναντες ἀνέσχοντο τὸν ἐπιόντα ἐπὶ τὴν
χώρην δέξασθαι. πέμψαντες γὰρ οἱ Ἀθηναῖοι ἐς Δελφοὺς
θεοπρόπους χρηστηριάζεσθαι ἦσαν ἑτοῖμοι· καί σφι ποιή-
σασι περὶ τὸ ἱρὸν τὰ νομιζόμενα, (ὗς ἒς τὸ μέγαρον ἐσελθόν-
τες ἵζοντο, χρᾷ ἡΠυθίη, τῇ οὕνομα ἧν Ἀριστονίκη, τάδε.

ὦ μέλεοι, τί κάθησθε, λιπών φεῦγ’ ἔσχατα γαίης
δώματα καὶ πόλιος τροχοειδέος ἄκρα κάρηνα.
οὔτε γὰρ ἦ κεφαλὴ μένει ἔμπεδον οἰῖτε τὸ σῶμα,
οὔτε πόδες νέατοι οὔτ’ ὦν χέρες, οὔτε τι μέσσης
λείπεται, ἀλλ’ ἀίδηλα πέλει· κατὰ γάρ μιν ἐρείπει
πῦρ τε καὶ ὀξὺς Ἄρης, Συριηγενὲς ἅρμα διώκων.
πολλὰ δὲ κᾶλλ’ ἀπολεῖ πυργώματα, κοῦ τὸ σὸν οἷον·
πολλοὺς δ’ ἀθανάτων νηοὺς μαλερῴ πυρὶ δώσει,
οἵ που νῦν ἱδρῶτι ῥεεύμενοι ἑστήκασι,

δείματι παλλόμενοι, κατὰ δ’ ἀκροτάτοις ὀρόφοισι
αἷμα μέλαν κέχυται, προϊδὸν κακότητος ἀνάγκας.
ἀλλ’ ἰ’τσν ἒξ ἀδύτοιο, κακοῖς δ’ ἐπικίδνατε θυμόν.

140

