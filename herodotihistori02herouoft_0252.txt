101

102

226 ΗΡΟΔΟΤΟΥ Θ. loo—102.

νεῶν πειρήσεται ἀντιωθῆναι, οὔτ’ ἐκ τῆς ἠπείρου τῆσδε·
οἵτε ἡμῖν ἠντιώθησαν, ἔδοσαν δίκας. εἰ μέν νυν δοκέει,
αὐτίκα πειρειύμεθα τῆς Πελοποννήσου· εἰ δὲ καὶ δοκέει
ἐπισχεῖν, παρέχει ποιέειν ταῦτα. μὴ δὲ δυσθύμεε· οὗ
γάρ ἐστι Ἕλλησι οὐδεμία ἔκδυσις μὴ οὗ δόντας ’λόγον τῶν
ἐποίησαν νῦν τε καὶ πρότερον εἶναι σοὺς δούλους. μάλιστα
μέν νυν ταῦτα ποίεε· εἰ δ’ ἄρα τοι βεβούλευται αὐτὸν
ἀπελαύνοντα ἀπάγειν τὴν στρατιήν, ἄλλην ἔχω καὶ ἐκ
τῶνδε βουλήν. σὺ Πέρσας, βασιλεῦ, μὴ ποιήσῃς καταγε-
λάστους γενέσθαι Ἕλλησι. οὐδὲν γὰρ ἐν Πέρσῃσί τοι δε-
δήληται τῶν πρηγμάτων, οὐδὲ ἐρέεις ὅκου ἐγενόμεθα
ἄνδρες κακοί. εἰ δὲ Φοίνικές τε καὶ Αἰγύπτιοι καὶ Κύπριοί
τε καὶ Κίλικες κακοὶ ἐγένοντο, οὐδὲν πρὸς Πέρσας τοῦτο
προσήκει τὸ πάθος. ἤδη ὦν ἐπειδὴ οὗ Πέρσαι τοι αἴτιοί
εἰσι, ἐμοὶ πείθεο· εἴ τοι δέδοκται μη παραμένειν, σὺ μὲν
ἐς ἤθεα τὰ σεωυτοῦ ἀπέλαυνε, τῆς στρατιῆς ἀπάγων τὸ
πολλόν, ἐμὲ δέ σοι χρὴ τὴν Ἑλλάδα παρασχεῖν δεδουλω-
μένην, τριήκοντα μυριάδας τοῦ στρατοῦ ἀπολεξάμενον.”
ταῦτα ἀκούσας Ξέρξης ὡς ἐκ κακῶν ἐχάρη τε καὶ ἥσθη,
πρὸς Μαρδόνιόν τε βουλευσάμενος ἔφη ὑποκρινέεσθαι
ὁκότερον ποιήσει τούτων. (ὃς δὲ ἐβουλεύετο ἅμα Περ-
σέων τοῖσι ἐπικλήτοισι, ἔδοξέ οἱ καὶ Ἀρτεμισίην ἐς συμ-
βουλίην μεταπέμψασθαι, ὅτι πρότερον ἐφαίνετο μούνη
νοεῦσα τὰ ποιητέα ἦν. (ὃς δὲ ἀπίκετο ἡ Ἀρτεμισίη, μετα-
στησάμενος τοὺς ἄλλους, τούς τε συμβούλους Περσέων καὶ
τοὺς δορυφόρους, ἔλεξε Ξέρξης τάδε ((κελεύει με Μαρδόνιος
μένοντα αὐτοῦ πειρᾶσθαι τῆς Πελοποννήσου, λέγων ὥς
μοι Πέρσαι τε καὶ ὁ πεζὸς στρατὸς οὐδενὸς μεταίτιοι
πάθεός εἶσι, ἀλλὰ βουλομένοισί σφι γένοιτ’ ἂν ἀπόδεξις.
ἐμὲ ὦν ἢ ταῦτα κελεύει ποιέειν, ἢ αὗτὸς ἐθέλει τριήκοντα
μυριάδας ἀπολεξάμενος τοῦ στρατοῦ παρασχεῖν μοι τὴν
Ἑλλάδα δεδουλωμένην, αὐτὸν δ’ ἐμὲ κελεύει ἀπελαύνειν
σὺν τῷ λοιπῷ στρατῷ ἐς ἤθεα τὰ ἐμά. σὺ ὦν ἐμοί, καὶ
γὰρ περὶ τῆς ναυμαχίης εὖ συνεβούλευσας τῆς γενομένης
οὐκ ἐῶσα ποιέεσθαι, νῦν τε συμβούλευσον ὁκότερα ποιέων
ἐπιτύχω εὖ βουλευσάμειός.υ ὁ μὲν ταῦτα συνεβουλεύετο,
ἡ δὲ λέγει τάδε ι(βασιλεῦ, χαλεπὸν μέν ἐστι συμβουλευο·

