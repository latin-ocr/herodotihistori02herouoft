184

172 ΗΡΟΔΟΤΟΥ Η. 183. 184.

τὸ μεταξὺ ἐὸν Σκιάθου τε καὶ Μαγνησίης, ’καλεόμενον δὲ
Μύρμηκα. ἐνθαῦτα οἱ βάρβαροι ἐπειδὴ στήλην λίθου
ἐπέθηκαν κομίσαντες ἐπὶ τὸ ἕρμα, ὁρμηθέντες αὐτοὶ ἐκ
Θέρμης, ὥς σιμ τὸ ἐμποδὼν ἐγεγόνεε καθαρόν, ἐπέπλωον
πάσῃσι τῇσι νηυσί, ἕνδεκα ἡμέρας παρέντες μετὰ τὴν
βασιλέος ἐξέλασιν ἐκ Θέρμης. τὸ δὲ ἕρμα σφι κατηγή-
σατο ἐὸν ἐν πόρῳ μάλιστα Πάμμων Σκύριος. πανημερὸν
δὲ πλώοντες οἱ βάρβαροι ἐξανύουσι τῆς Μαγνησίης χώρης
ἐπὶ Σηπιάδα τε καὶ τὸν αἰγιαλὸν τὸν μεταξὺ Κασθαναίης
τε πόλιος ἐόντα καὶ Σηπιάδος ἀκτῆς.

Μέχρι μέν νυν τούτου τοῦ χώρου καὶ Θερμοπυλέων
ἀπαθής τε κακῶν ἦν ὁ στρατός, καὶ πλῆθος ἦν τηνικαῦτα
ἔτι, ὡς ἐγὼ συμβαλλόμενος εὑρίσκω, τοσόνδε, τῶν μὲν ἐκ
τιῦν νεῶν τιῦν ἐκ τῆς Ἀσίης, ἐουσέων ἑπτὰ καὶ διηκοσίων
καὶ χιλίων, τὸν μὲν ἀρχαῖον ἑκάστων τιῦν ἐθνέων ἐόντα
ὅμιλον τέσσερας καὶ εἴκοσι μυριάδας καὶ πρὸς χιλιάδα
τε καὶ τετρακοσίους, (ὃς ἀνὰ διηκοσίους ἄνδρας λογιζο-
μένοισι ἐν ἑκάστη νηί. ἐπεβάτευον δὲ ἐπὶ τούτων τῶν
νεῶν, χωρὶς ἑκάστων τῶν ἐπιχωρίων ἐπιβατέων, Περσέων
τε καὶ Μήδιον καὶ Σακέων τριήκοντα ἄνδρες. οὗτος ἄλλος
ὅμιλος γίνεται τρισμύριοι καὶ ἑξακισχίλιοι καὶ πρὸς διη-
κόσιοί τε καὶ δέκα. προσθήσω δ’ ἔτι τούτῳ καὶ τῷ προ-
τέρῳ ἀριθμῷ τοὺς ἐκ τιῦν πεντηκοντέρων, ποιήσας, ὅ τι
πλέον ἧν αὐτῶν ἢ ἔλασσον, ἀν’ ὀγδώκοντα ἄνδρας ἐνεῖναι.
συνελέχθη δὲ ταῦτα τὰ πλοῖα, ὦς καὶ πρότερον εἰρέθη,
τρισχίλια. ἤδη ὦν ἄνδρες ἂν εἶεν ἐν αὐτοῖσι τέσσερες
μυριάδες καὶ εἴκοσι. τοῦτο μέν νυν τὸ ἐκ τῆς ᾌσίης ναυ-
τικὸν ἦν, σύμπαν ἐὸν πεντήκοντα μυριάδες καὶ μία, χιλιά-
δες τε ἔπεισι ἐπὶ ταύτῃσι ἑπτὰ καὶ πρὸς ἑκατοντάδες ἓξ
καὶ δεκάς. τοῦ δὲ πεζοῦ ἑβδομήκοντα καὶ ἑκατὸν μυριάδες
ἐγίνοντο, τῶν δὲ ἱππέων ὀκτώ μυριάδες. προσθήσω δ’
ἔτι τούτοισι τὰς καμήλους τοὺς ἐλαύνοντας Ἀραβίους καὶ
τοὺς τὰ ἅρματα Λίβυας, πλῆθος ποιήσας δισμυρίους
ἄνδρας. καὶ δη τό τε ἐκ τῶν νεῶν καὶ τοῦ πεζοῦ πλῆθος
συντιθέμενον γίνεται διηκόσιαί τε μυριάδες καὶ τριήκοντα
καὶ μία, καὶ πρὸς χιλιάδες ἑπτὰ καὶ ἑκατοντάδες ἓξ καὶ
δεκάς. τοῦτομὲν τὸ ἐξ αὐτῆς τῆς Ἀσίης στράτευμα

