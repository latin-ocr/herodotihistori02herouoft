ΗΡΟΔΟΤΟΥ Ζ. 119-123. 95
τρόπῳ τοιῷδε. ἀντλέεται μὲν κηλωνηίῳ, ἀντὶ δὲ γαυλοῦ
ἥμισυ ἀσκοῦ οἱ προσδέδεται· ὑποτύψας δὲ τούτῳ ἀντλέει
καὶ ἔπειτεν ἐγχέει ἐς δεξαμενήν· ἐκ δὲ ταύτης ἐς ἄλλο
διαχεόμενον τράπεται τριφασίας ὁδούς. καὶ ἢ μὲν ἄσφαλ-
τος καὶ οἱ ἅλες πηγνύαται παραυτίκα, τὸ δὲ ἔλαιον συν-

” άγουσι ἐν ἀγγηίοισι, τὸ οἱ Πέρσαι καλέουσι ῥαδινάκην·
. ἔστι δὲ μέλαν καὶ ὀδμὴν παρεχόμενον βαρέαν. ἐνθαῦτα
τοὺς Ἐρετριέας κατοίκισε βασιλεὺς Δαρεῖος, οἳ καὶ μέχρι
ἐμέο εἶχον τὴν χώρην ταύτην, φυλάσσοντες τὴν ἀρχαίην
γλῶσσαν. τὰ μὲν δὴ περὶ Ἐρετριέας ἔσχε οὕτω.
Λακεδαιμονίων δὲ ἧκον ἐς τὰς Ἀθήνας δισχίλιοι μετὰ 120
’ τὴν πανσέληνον, ἔχοντες σπουδὴν πολλὴν καταλαβεῖν,
’ οὕτω ὥστε τριταῖοι ἐκ Σπάρτης ἐγένοντο ἐν τῇ Ἀττικῇ.
ὕστεροι δὲ ἀπικόμενοι τῆς συμβολῆς ἱμείροντο ὅμως θηή-
' σασθαι τοὺς Μήδους· ἐλθόντες δὲ· ἐς τὸν Μαραθῶνα
ἐθηήσαντο. μετὰ δὲ αἰνέοντες Ἀθηναίους καὶ τὸ ἔργον
αὐτῶν ἀπαλλάσσοντο ὀπίσω.
Θῶμα δέ μοι καὶ οὐκ ἐνδέκομαι τὸν λόγον, ᾍλκμαιω- 121
νίδας c'c'v κοτε ἀναδέξαι Πέρσῃσι ἐκ συνθήματος ἀσπίδα,
“ βουλομένους ὑπὸ βαρβάροισί τε εἶναι Ἀθηναίους καὶ ὑπ’
’ Ἱππίῃ. οἵτινες μᾶλλον ἢ ὁμοίως Καλλίῃ τῷ Φαινίππου,
Ἱππονίκου δὲ πατρί, φαίνονται μισοτύραννοι ἐόντες. Καλ-
λίης τε γὰρ μοῦνος Ἀθηναίων ἁπάντων ἐτόλμα, ὅκως Πει-
σίστρατος ἐκπέσοι ἐκ τῶν Ἀθηνέων, τὰ χρήματα αὐτοῦ
κηρυσσόμενα ὑπὸ τοῦ δημοσίου ὠνέεσθαι, καὶ τὰ ἄλλα
τὰ ἔχθιστα ἐς αὐτὸν πάντα ἐμηχανᾶτο· [Καλλίεω δὲ· τοιῗ- 122
του ἄξιον πολλαχοῦ μνήμην ἐστὶ πάντα τινὰ ἔχειν. τοῦτο
, μὲν γὰρ τὰ προλελεγμένα, ὦς ἀνὴρ ἄκρος ἐλευθερῶν τὴν
’ πατρίδα. τοῦτο δὲ τὰ ἐν Ὀλυμπίῃ ἐποίησε· ἵππῳ νικη-
σας, τεθρίππῳ δὲ -δεύτερος γενόμενος, Πύθια δὲ πρότερον
ἀνελόμενος, ἐφανερώθη ἐς τοὺςἝλληνας πάντας μεγίστῃσι
δαπάνῃσι. τοῦτο δὲ κατὰ τὰς ἑωυτοῦ θυγατέρας ἐούσας
τρεῖς οἷός τις ἀνὴρ ἐγένετο· ἐπειδὴ γὰρ ἐγένοντο γάμου
ὡραῖαι, ἔδωκε’ σφι δωρεὴν μεγαλοπρεπεστάτην ἐκείνῃσί
τε ἐχαρίσατο· ἐκ γὰρ πάντων τῶν Ἀθηναίων τὸν ἑκάστη
ἐθέλοι ἄνδρα ἑωυτῇ ἐκλέξασθαι, ἔδωκε τούτῳ τῷ ἀνδρί]
καὶ οἱ Ἀλκμαιωνίδαι ὁμοίως ἢ· οὐδὲν ἕσσον τούτου ἦσαν 12¹3

 

 

 

