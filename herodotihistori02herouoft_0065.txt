ΗΡΟΔΟΤΟΥ Ε. 92. ζ. η. 39
τοῦ Περιάνδρου ἐξῆγε ἔξω τοῦ ἄστεος, ἐσβὰς δὲ ἐς ἄρουραν
ἐσπαρμένην ἅμα τε διεξήιε τὸ λήιον ἓπειρωτέων τε καὶ
ἀναποδίζων τὸν κήρυκα κατὰ τὴν άπὸ Κορίνθου ἄπιξιν,
καὶ ἐκόλουε αἰεὶ ὅκως τινὰ ἴδοι τῶν ἀσταχύων ὗπερέυ
χοντα, κολούων δὲ ἔρριπτε, ἐς ὃ τοῦ ληίου τὸ κάλλιστόν
τε καὶ βαθύτατον διέφθειρε τρόπῳ τοιούτῳ· διεξελθὼν
δὲ τὸ χωρίον καὶ ’ὑποθέμενος ἔπος οὐδὲν ἀποπέμπει τὸν
κήρυκα. νοστήσαντος δὲ τοῦ κήρυκος ἐς τὴν Κόρινθον ἦν
πρόθυμος πυνθάνεσθαι τὴν ὑποθήκην ὁ Περίανδρος.
ὁ δὲ οὐδέν οἱ ἔφη Θρασύβουλον ὑποθέσθαι, θωμάζειν τε
αὖτοῦ παρ’ οἷόν μιν ἄνδρα ἀποπέμψειε, ὠς παραπλῆγά
τε καὶ τῶν ἑωυτοῦ σινάμωρον, ἀπηγεόμενος τάπερ πρὸς
Θρασυβούλου ὀπώπεε. Περίανδρος δὲ συνιεὶς τὸ ποιηθὲν
καὶ νόῳ ἴσχων ὥς οἱ ὑπετίθετο Θρασύβουλος τοὺς ὑπερ-
όχους τιῦν άστιῦν φονεύειν, ἐνθαῦτα δὴ πᾶσαν κακότητα
ἐξέφαινε ἐς τοὺς πολιήτας. ὅσα γὰρ Κύψελος ἀπέλιπε
κτείνων τε καὶ διώκων, Περίανδρος σφεα ἀπετέλεσε, μιῇ
δὲ ἡμέρῃ ἀπέδυσε πάσας τὰς Κορινθίων γυναῖκας διὰ τὴν
ἑωυτοῦ γυναῖκα Μέλισσαν. πέμψαντι γάρ οἱ ἐς Θεσπρω-
τοὺς ἐπ’ᾍχέροντα ποταμὸν ἀγγέλους ἐπὶ τὸ νεκυομαντήιον
παρακαταθήκης πέρι ξεινικῆς οὔτε σημανέειν ἔφη ἡ Μέ-
λισσα ἐπιφανεῖσα οὔτε κατερέειν ἐν τῷ κέεται χώρῳ ἡ
παρακαταθήκη· ῥιγοῦν τε γὰρ καὶ εἶναι γυμνή· τιῦν γάρ
οἱ συγκατέθαψε εἱμάτων ὄφελος εἶναι ούδὲν οὗ κατακαυ-
θέντων· μαρτύριον δέ οἱ εἶναι ὠς ἀληθέα ταῦτα λέγει,
ὅτι ἐπὶ ψυχρὸν τὸν ἰπνὸν Περίανδρος τους ἄρτους ἐπέ-
βαλε. ταῦτα δὲ ὡς ὀπίσω ἀπηγγέλθη τῷ Περιάνδρῳ,
(πιστὸν γάρ οἱ ἧν τὸ συμβόλαιον, ὃς νεκρῷ ἐούσῃ Μελίσση-
ἐμίγη), ἰθέως δὴ μετὰ την ἀγγελίην κήρυγμα ἐποιήσατο
ἐς τὸ Ἡραῖον ἐξιέναι πάσας τὰς Κορινθίων γυναῖκας. αἱ
μὲν δὴ ὥς ἔς ὁρτὴν ἤισαν κόσμῳ τῷ καλλίστῳ χρεόμειάι,
ὃ δ’ ὑποστήσας τοὺς δορυφόρους ἀπέδυσέ σφεας πάσας
ὁμοίως, τάς τ’ ἐλευθέρας καὶ τὰς ἀμφιπόλους, συμφο-
ρήσας δὲ ἐς ὄρυγμα Μελίσσῃ ἐπευχόμενος κατέκαιε. ταῦτα
δέ οἱ ποιήσαντι καὶ τὸ δεύτερον πέμψαντι ἔφρασε τὸ
εἴδωλον τὸ Μελίσσης ἐς τὸν κατέθηκε χῶρον τοῦ ξείνου
την παρακαταθήκην. τοιοῦτο μέν ἐστι ὑμῖν ἡ τυραννίς,

