56

77

30 ΗΡΟΔΟΤΟΥ Ε. 75—77.

λέας τῶν Λακεδαιιιοιίἰον οἰκ ὁμολογέοντας καὶ Κορινθίους
ἐκλιπόντας τὴν τάξιν, οἴχοντο καὶ αὐτοὶ ἀπαλλασσόμενοι.
τέταρτον δὴ τοῦτο ἐπὶ τὴν Ἀττικὴν ἀπικόμενοι Δωριέες,
δίς τε ἐπὶ πολεζιιῳ ἐσβαλόντες καὶ δὶς ἐπ’ ἀγαθῷ τοῦ
πλήθεος τοῦ Ἀθηναίων, πρῶτον μὲν ὅτε καὶ Μέγαρα
κατοίκισαν (οὗτος ὃ στόλος ἐπὶ Κόδρου βασιλεύοντος
Ἀθηναίων ὀρθῶς πρῶτος ἂν καλέοιτο), δεύτερον δὲ καὶ
τρίτον ὅτε ἐπὶ Πεισιστρατιδέων ἐξέλασιν ὁρμηθέντες ἐκ
Σπάρτης ἀπίκοντο, τέταρτον δὲ τότε ὅτε ἐς Ἐλευσῖνα
Κλεομένης ἄγων Πελοποννησίους ἐσέβαλε· οῦτω τέταρτον
τότε Δωριέες ἐσέβαλον ἐς Ἀθήνας.

Διαλυθέντος ῶν τοῦ στόλου τούτου ἀκλεῶς, ἐνθαῦτα
-ἶίθηναῖοι τίνυσθαι βουλόμενοι πρῶτα στρατηίην ποιεῦν-
ται ἐπὶ Χαλκιδέας. Βοιωτοὶ δὲ τοῖσι Χαλκιδεῦσι βωθέουσι
ἐπὶ τὸν Εὔριπον. Ἀθηναίοισι δὲ ἰδοῦσι τοὺς βοηθοὺς
ἔδοξε πρότερον τοῖσι Βοιωτοῖσι ἢ τοῖσι Χαλκιδεῦσι ἐπι-
χειρέειν. σιχιιβάλλοισί τε δὴ τοῖσι Βοιωτοῖσι οἱ Ἀθηναῖοι
καὶ πολλῷ ἐκράτησαν, κάρτα δὲ πολλοὺς φονεύσαντες ἕπτα-
κοσιόυς αὐτῶν ἐζώγρησαν. τῆς δὲ αὐτῆς ταύτης ἡμέρης οἳ
Ἀθηναῖοι διαβάντες ἐς τὴν Εὔβοιαν συλιιβάλλουσι καὶ τοῖσι
Χαλκιδεῦσι, νικήσαντες δὲ καὶ τούτοις τετρακισχιλίους
κληρούχους ἐπὶ τῶν ἱπποβοτέων τῇ χώρῃ λείπουσι· οἱ δ’
ἱπποβόται ἐκαλέοντο οἱ παχέες τῶν Χαλκιδέων. ὅσους δὲ
καὶ τούτων ἐζώγρησαν, ἅμα τοῖσι Βοιωτῶν ἐζωγρημένοισι
εἶχον ἐν φυλακῇ ἐν πέδῃσι δήσαντες· χρόνῳ δὲ ἔλυσάν
σφεας δίμνεως ιἰποτιλιιησάιιιενοι. τας δὲ πέδας αὐτῶν, ἐν
τῇσι ἐδεδέατο, ἀνεκρέμασαν ἐς τὴν ἀκρόπολιν· αἵπερ ἔτι
καὶ ἐς ἐμὲ ἦσαν περιεοῦσαι, κρεμάμεναι ἐκ τειχέων περι-
πεφλευσμένων περὶ ὑπὸ τοῦ Μήδου, ἀντίου δὲ τοῦ με-
γάρου τοῦ πρὸς ἑσπέρην τετραμμένου. καὶ τῶν λύτρων
τὴν δεκάτην ἀνέθηκαν, ποιησάμενοι τέθριππον χάλκεον·
τὸ δὲ ἀριστερῆς χειρὸς ἕστηκε πρῶτον ἐσιόντι ἐς τὰ προ-
πύλαια τὰ ἐν τῇ ἀκροπόλι· ἐπιγέγραπται δέ οἱ τάδε.

ἔθνεα Βοιωτῶν καὶ Χαλκιδέων δαμάσαντες

παῖδες Ἀθηναίων ἔργμασιν ἐν πολέμου,
δεσμῷ ἐν ἀχλυόεντι σιδηρέῳ ἔσβεσαν ὕβριν·
τῶν ἵππους δεκάτην Παλλάδι τάσδ’ ἔθεσαν.

2

 

