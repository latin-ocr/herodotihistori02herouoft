η
η
b

Ι

ΗΡΟΔΟΤΟΥ Ι. 111-115, 291

’(οῧτω τοι, Μασίστα, πέπρηκται. οὔτε γὰρ ἄν τοι δοίην
θυγατέρα τὴν ἐμὴν γῆμαι, οὔτε ἐκείνῃ πλέονα χρόνον συν-
οικήσεις, ὦς μάθῃς τὰ διδόμενα δέκεσθαί) ὃ δὲ ὥς ταῦτα
ἤκουσε, ε’ίπας τοσόνδε ἐχώρεε ἔξω· “dg-onom, οὗ δή κώ
με ἀπώλεσας.” ἐν δὲ τούτῳ τῷ διὰ μέσου χρόνῳ, ἐν τῷ
Ξέρξης τῷ ἀδελφεῷ διελέγετο, ἡίἑῖμηστρις μεταπεμψα-
μένη τοὺς δορυφόρους τοῦ Ξέρξεω διαλυμαίνεται τὴν
γυναῖκα τὴν Μασίστεω· τούς τε μαζοὺς ἀποταμοῦσα κυσὶ
προέβαλε, καὶ ῥῖνα καὶ ὦτα καὶ χείλεα καὶ γλῶσσαν ἕκτα-
μοῦσα ἐς οἶκόν μιν ἀποπέμπει διαλελυμασμένην. ὃ δὲ
Μασίστης οὐδέν κω ἀκηκοώς τούτων, ἐλπόμενος δέ τί οἱ
κακὸν εἶναι, ἐσπίπτει δρόμῳ ἒς τὰ οἰκία. ἰδιὺν δὲ διε-
φθαρμένην τὴν γυναῖκα, αὗτίκα μετὰ ταῦτα συμβουλευ-
σάμενος τοῖσι παισὶ ἐπορεύετο ές Βάκτρα σύν τε τοῖσι
ἑωυτοῦ υἱοῖσι καὶ δή κού τισι καὶ ἄλλοισι ὥς ἀποστήσων
νομὸν τὸν Βάκτριον καὶ ποιήσων τὰ μέγιστα κακῶν βα-
σιλέα. τάπερ ἂν καὶ ἐγένετο, ὥς ἐμοὶ δοκέειν, ε’ίπερ
ἔφθη ἀναβὰς ἒς τοὺς Βακτρίους καὶ τοὺς Σάκας· καὶ γὰρ
ἔστεργόν τέ μιν καὶ ἧν ὕπαρχος τῶν Βακτρίων. ἀλλὰ γὰρ
Ξέρξης πυθόμενος ταῦτα ἐκεῖνον πρήσσοντα πέμψας ἐπ’
αὐτὸν στρατιὴν ἐν τῇ ὁδῷ κατέκτεινε αὐτόν τε ἐκεῖνον
καὶ τοὺς παῖδας αὐτοῦ καὶ τὴν στρατιὴν την ἐκείνου.
Κατὰ μὲν τὸν ἔρωτα τὸν Ξέρξεω καὶ τὸν Μασίστεω
θάνατον τοσαῦτα ἐγένετο, οἱ δὲ ἐκ Μυκάλης ὁρμηθέντες

Ἕλληνες ἐπ’ Ἑλλησπόντου πρῶτον μὲν περὶ Λεκτὸν ὤρ-

μεον, ὑπὸ ἀνέμων ἀπολαμφθέντες, ἐνθεῦτεν δὲ ἀπίκοντο
ἐς Ἄβυδον, καὶ τὰς γεφύρας εὗρον διαλελυμένας, τὰς ἐδό-
κεον εὑρήσειν ἔτι ἐντεταμένας, καὶ τούτων οὐκ ἥκιστα
εἵνεκεν ἐς τὸν Ἑλλήσποντον ἀπίκοντο. τοῖσι μέν νυν ἀμφὶ
Λευτυχίδην Πελοποννησίοισι ἔδοξε ἀποπλώειν ἐς τὴν Ἑλ-
λάδα, Ἀθηναίοισι δὲ καὶ Ξανθίππῳ τῷ στρατηγῷ αὐτοῦ
ὑπομείναντας πειρᾶσθαι τῆς Χερσονήσου. οἱ μὲν δὴ ἀπέ-
πλωον, Ἀθηναῖοι δὲ ἐκ τῆς ,Ἀβύδου διαβάντες ἒς τὴν Χερ-
σόνησον Σηστὸν ἐπολιόρκεον. ἒς δὲ τὴν Σηστὸν ταύτην,
ὥς ἐόντος ἰσχυροτάτου τείχεος τῶν ταύτῃ, συνῆλθον, ὥς
ἤκουσαν παρεῖναι τοὺς Ἕλληνας ἐς τὸν Ἑλλήσποντον, ἔκ
τε τῶν ἄλλων τῶν περιοικίδων, καὶ δὴ καὶ ἐκ Καρδίης
19·

112

113

114

115

