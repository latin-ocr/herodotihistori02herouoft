 

ἕ
1
»ἶ

μ

ΗΡΟΔΟΤΟΥ Η. 213—217. 183
Ἀμφικτυόνων ἐς τὴν Πυλαίην συλλεγομένων, ἀργύριον
ἐπεκηρύχθη. χρόνῳ δὲ ὕστερον, κατῆλθε γὰρ ἐς Ἄντι-
κύρην, ἀπέθανε ὑπ’ΞΙθηνάδεω ἀνδρὸς Τρηχινίου. ὁ δὲ
Ἀθηνάδης οὗτος ἀπέκτεινε μὲν Ἐπιάλτην δι3 ἄλλην αἰτίην,
τὴν ἐγὼ ἐν τοῖσι ὄπισθε λόγοισι σημανέω, ἐτιμήθη μέντοι
ὑπὸ Λακεδαιμονίων οῦδὲν ἕσσον. Ἐπιάλτης μὲν οὕτω
ὕστερον τούτων ἀπέθανε, ἐστι δὲ ἕτερος λεγόμενος λόγος,
ιῦς Ὀνήτης τε ὃ Φαναγόρεω ἀνὴρ Καρύστιος καὶ Κορυ-
δαλλὸς Άντικυρεύς εἶσι οἱ εἴπαντες πρὸς βασιλέα τούτους
τοὺς λόγους καὶ περιηγησάμενοι τὸ οὖρος τοῖσι Πέρσῃσι,
οὐδαμῶς ἔμοιγε πιστός. τοῦτο μὲν γὰρ τῷδε χρὴ σταθμώ-
σασθαι, ὅτι οἱ τῶν Ἑλλήνιον Πυλαγόροι ἐπεκήρυξαν οὗκ
ἐπ’ Ὀνήτῃ τε καὶ Κορυδαλλῷ ἀργύριον ἀλλ’ ἐπ’ Ἐπιάλτῃ
τῷ Τρηχινίῳ, πάντως κου τὸ ἀτρεκέστατον πυθόμενοι·
τοῦτο δὲ φεύγοντα τὸν Ἐπιάλτην ταύτην τὴν αἰτίην οἴδα-
μεν. εἰδείη μὲν γὰρ ἂν καὶ ἐιὺν μὴ Μηλιεὺς ταύτην τὴν
ἀτραπὸν Ὀνήτης, εἰ τῇ χώρῃ πολλὰ ὡμιληκώς εἰἠ· ἀλλ’
Ἐπιάλτης γάρ ἐστι ὁ περιηγησάμενος τὸ οὖρος κατὰ τὴν
ἀτραπόν, τοῦτον α’ίτιον γράφω.

Ξέρξης δέ, ἐπεί οἱ ἤρεσε τὰ ὑπέσχετο ὁ Ἐπιάλτης κατ-
εργάσεσθαι, αὗτίκα περιχαρὴς γενόμενος ἐ’πεμπε Ὑδάρνεα
καὶ τῶν ἐστρατήγεε Ὑδάρνης· ὁρμέατο δὲ περὶ λύχνων
ἁφὰς ἐκ τοῦ στρατοπέδου. τὴν δὲ ἀτραπὸν ταύτην ἐξεῦρον
μὲν οἱ ἐπιχώριοι Μηλιέες, ἐξευρόντες δὲ Θεσσαλοῖσι κατη-
γήσαντο ἐπὶ Φωκέας, τότε ὅτε οἱ Φωκέες φράξαντες τείχεϊ
τὴν ἐσβολὴν ἦσαν ἐν σκέπῃ τοῦ πολέμου· ἐκ τόσου δη
κατεδέδεκτο ἐοῦσα οὐδὲν χρηστὴ Μηλιεῦσι. ἔχει δὲ ὦδε
ἦ ἀτραπὸς αὕτη. ἄρχεται μὲν ἀπὸτοῦ Ἀσωποῦ ποταμοῦ
τοῦ διὰ τῆς διασφάγος ῥέοντος, οὕνομα δὲ τῷ οὔρεϊ τούτῳ
καὶ τῇ ἀτραπῷ τώυτὸ κέεται, Άνόπαια· τείνει δὲ ἡ Ἀνό-
παια αὕτη κατὰ ῥάχιν τοῦ οὔρεος, λήγει δὲ κατά τε
,Ἀλπηνὸν πόλιν, πρώτην ἐοῦσαν τῶν Λοκρίδων πρὸς τιῦν
Μηλιέων, καὶ κατὰ Μελάμπυγόν τε καλεόμενον λίθον καὶ
κατὰ Κερκώπων ἕδρας, τῇ καὶ τὸ στεινότατόν ἐστι. κατὰ
ταύτην δὴ τὴν ἀτραπὸν καὶ οὕτω ἔχουσαν οἱ Πέρσαι, τὸν
Ἀσωπὸν διαβάντες, ἐπορεύοντο πᾶσαν την νύκτα, ἐν δεξιῇ
μὲν ἔχοντες οὔρεα τὰ Οἰταίων, ἐν ἀριστερῇ δὲ τὰ Τρηχινίων.

224

215

216

217

