 

ΗΡΟΔΟΤΟΥ Η. 91-96. 137
ἀγχοτάτω τῇσι Αἰγυπτίῃσι μαχαίρῃσι πεποιημένα. οὗτοι
μὲν τὸ παλαιὸν Ὑπαχαιοὶ ἐκαλέοντο, ἐπὶ δὲ Κίλικος τοῦ

ἒίγήνορος ἀνδρὸς Φοίνικος ἔσχον τὴν ἐπωνυμίην. Πάμ-

φυλοι δὲ τριήκοντα παρείχοντο νέας Ἑλληνικοῖσι ὅπλοισι
ἐσκευασμένοι· οἱ δὲ Πάιιφυλοι οὗτοι εἶσὶ τῶν ἐκ Τροίης
ἀποσκεδασθέντων( αμα Αμφιλόχῳ καὶ Κάλχαντι. Λύκιοι
δὲ παρείχοντο νέας πεντηκοντα θωρηκοφόροι τε ἐόντες
καὶ κνημιδοφόροι, εἶχον δὲ τόξα κρανέϊνα καὶ ὀϊστοὺς
καλαμίνους ἀπτέρους καὶ ἀκόντια, ἐπὶ δὲ αἰγὸς δέρματα
περὶ τοὺς ὤμους αἷωρεόμενα, περὶ δὲ τῇσι κεφαλῇσι
πίλους πτεροῖσι περιεστεφανωμένους· ἐγχειρίδια δὲ καὶ
δρέπανα εἶχον. Λύκιοι δὲ Τερμίλαι ἐκαλέοντο ἐκ Κρήτης
γεγονότες, ἐπὶ δὲ Λύκου τοῦ Πανδίονος ἀνδρὸς Ἀθηναίου
ἔσχον τήν ἐπωνυμίην. Δωριέες δὲ οἱ ἐκ τῆς Ξίσίης τριή-
κοντα παρείχοντο νέας, ἔχοντές τε Ἑλληνικὰ ὅπλα καὶ γε-
γονότες ἀπὸ Πελοποννήσου. Καρες δὲ ἑβδομήκοντα παρ-
είχοντο νέας, τὰ μὲν ἄλλα κατάπερ Ἕλληνες ἐσταλμένοι,
εἶχον δὲ καὶ δρέπανα καὶ ἐγχειρίδια. οὑτοι δὲ οίτινες
πρότερον ἐκαλέοντο, εν τοῖσι πρώτοισι τιῦν λόγων εἴρηται.

Ἴωνες δὲ ἑκατὸν νέας παρείχοντο ἐσκευασμένοι ὥς Ἕλ-

ληνες. Ἴωνες δὲ ὅσον μὲν χρόνον ἐν Πελοποννήσῳ οἴκεον
τὴν νῦν καλεομένην ΔἈχαιίην, καὶ πρὶν ἢ Δαναόν τε καὶ
Ξοῦθον ἀπικέσθαι ἐς Πελοπόννησον, ώςἝλληνες λέγουσι,
ἐκαλέοντο Πελασγοὶ Αἰγιαλέες, ἐπὶ δὲ Ἴωνος τοῦ Ξούθου

Ἴωνες. νησιῶται δὲ ἑπτακαίδεκα παρείχοντο νέας ὠπλιι

σμένοι ὦςἝλληνες, καὶ τοῦτο Πελασγικὸν ἔθνος, ὕστερον
δὲ Ἰωνικὸν ἐκλήθη κατὰ τὸν αὐτὸν λόγον καὶ οἱ δυωδεκα-
πόλιες ’Ϊωνες οἱ ἔτιέᾍθηνέων. Αἰολέες δὲ ἑξήκοντα νέας
παρείχοντο, ἐσκευασμένοι τε ως Ἕλληνες καὶ τὸ πάλαι
καλεόμενοι Πελασγοί, ὠς Ἑλλήνων λόγος. Ἑλλησπόντιοι
δὲ πλὴν Ἀβυδηνῶν (Ἀβυδηνοῖσι γὰρ προσετέτακτο ἐκ βα-
σιλέος κατὰ χώρην μένουσι φυλάκους εἶναι τῶν γεφυρέων),
οἱ δὲ λοιποὶ οἱ ἐκ τοῦ Πόντου στρατευόμενοι παρείχοντο
μὲν ἑκατὸν νέας, ἐσκευασμένοι δὲ ἦσαν ὥςἝλληνες· οὗτοι
δὲ Ἰώνων καὶ Δωριέων ἄποικοι.

Ἐπεβάτευον δὲ ἐπὶ πασέων τῶν νειῦν Πέρσαι καὶ Μῆδοι

καὶ Σάκαι. τούτων δὲ ἄριστα πλωούσας παρείχοντο νέας

93

94

95

003

