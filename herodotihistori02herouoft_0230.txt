38

39

204 HPOAOTOT Θ. 36-39.
τὸ Κωρύκιον ἄντρον ἀνηνείκαντο, οἱ δὲ ἐς Ἄμφισσαν τὴν
Λοκρίδα ὑπεξῆλθον. πάντες δὲ ὠν οἱ Δελφοὶ ἐξέλιπον

3 τὴν πόλιν πλὴν ἑξήκοντα ἀνδρῶν καὶ τοῦ προφήτεω. ἐπεὶ

δὲ ἀγχοῦ τε ἦσαν οἱ βάρβαροι ἐπιόντες καὶ ἂπώρεον τὸ
ἱρόν, ἐν τούτῳ ὃ προφήτης, τῷ οὕνομα ἦν ᾍκήρατος, ὁρᾷ
πρὸ τοῦ νηοῦ ὅπλα προκείμενα ἔσωθεν ἐκ τοῦ μεγάρου
ἐξενηνειγμένα ἱρά, τῶν οὗκ ὅσιον ἧν ἅπτεσθαι ἀνθρώ-
πων οὐδενί. ὁ μὲν ὄη ἤϊε Δελφῶν τοῖσι παρεοῦσι σημα-
νέων τὸ τέρας, οἱ δὲ βάρβαροι ἐπειδὴ ἐγίνοντο ἐπειγό-
μενοι κατὰ τὸ ἱρὸν τῆς Προνηΐης Ἀθηναίης, ἐπιγίνεταί
σφι τέρεα ἔτι μέζονα τοῦ πρὶν γενομένου τέρεος. θῶμα
μὲν γὰρ καὶ τοῦτο κάρτα ἐστί, ὅπλα ἀρήϊα αὐτόματα
φανῆναι ἔξω προκείμενα τοῦ νηοῦ· τὰ δὲ δη ἐπὶ τούτῳ
δεύτερα ἐπιγενόμενα καὶ διὰ πάντων φασμάτων ἄξια
θωμάσαι μάλιστα. ἐπεὶ γὰρ δὴ ἦσαν ἐπιόντες οἵ βάρ-
βαροι κατὰ τὸ ἱρὸν τῆς Προνηίης ᾍθηναίης, ἐν τούτῳ ἐκ
μὲν τοῦ οὗρανοῦ κεραυνοὶ αῦτοῐσι ἐνέπιπτον, ἀπὸ δὲ τοῦ
Παρνησσοῦ ἀπορραγεῖσαι δύο κορυφαὶ ἐφέροντο πολλῷ
πατάγῳ ἐς αι’-τοὺς καὶ κατέλαβον συχνούς σφεων, ἐκ δὲ
τοῦ ἱροῦ τῆς Προνηίης βοή τε καὶ ἀλαλαγμὸς ἐγίνετο.
συμμιγέντων ὄὲ τούτων πάντων φόβος τοῖσι βαρβάροισι
ἐνεπεπτώκεε. μαθόντες δὲ οἱ Δελφοὶ φεύγοντάς σφεας,
ἐπικαταβάντες ἀπέκτειναν πλῆθός τι αὐτῶν. οἱ δὲ περι-
εόντες ἷθὺ Βοιωτῶν ἔφευγον. ἔλεγον δὲ οἱ ἀπονοστή-
σαντες οῦτοι τῶν βαρβάρων, ὡς ἐγώ πυνθάνομαι, ιῦς
πρὸς τούτοισι καὶ ἄλλα ὥρεον θεῖα· δύο γὰρ ὁπλίτας
μέζονας ἢ κατὰ ἀνθρώπιον φύσιν [ἔχοντας] ἕπεσθαί σφι
κτείνοντας καὶ διώκοντας. τούτους δὲ τοὺς δύο Δελφοὶ
λέγουσι εἶναι ἐπιχωρίους ἥρωας, Φύλακόν τε καὶ Αὗτό-
νοον, τῶν τὰ τεμένεα ἐστι περὶ τὸ ἱρόν, Φυλάκου μὲν παρ’
αὐτὴν τὴν ὁδὸν κατύπερθε τοῦ ἱροῦ τῆς Προνηίης, Αὐτο-
νόου ὄὲ πέλας τῆς Κασταλίης ὕπὸ τῇ Ὑαμπείῃ κορυφῇ.
οἳ δὲ πεσόντες ἀπὸ τοῦ Παρνησσοῦ λίθοι ἔτι καὶ ἐς ἡμέας
ἦσαν σόοι, ἐν τῷ τεμένεϊ τῆς Προνηΐης Ἀθηναίης κεί-
μενοι, ἔς τὸ ἐνέσκηψαν διὰ τιῦν βαρβάρων φερόμενοι.
τούτων μέν νυν τῶν ἀνδρῶν αὕτη ἀπὸ τοῦ ἱροῦ ἀπαλ-
λαγὴ γίνεται.

