HPOAOTOT H. 208—210. 181,
ταῦτα δὴ θηεύμενος ἐθώμαζε, καὶ τὸ πλῆθος ἐμάνθανε.
μαθὼν δὲ πάντα ἀτρεκέως ἀπήλαυνε ὖπίσω κατ’ ἡσυχίην·
οῖ”τε γάρ τις ἐδίωκε ἀλογίης τε ἐκύρησε πολλῆς· ἀπελθών
τε ἔλεγε πρὸς Ξέρξην τάπερ ὀπώπεε πάντα. ἀκούων δὲ
Ξέρξης οὗκ εἶχε συμβαλέσθαι τὸ ἐόν, ὅτι παρασκευάζοιντο
ὥς ἀπολεόμενοί τε καὶ ἀπολέοντες κατὰ δύναμιν· ἀλλ’
αὐτῷ γελοῖα γὰρ ἐφαίνοντο ποιέειν, μετεπέμψατο Δημά-
ρητον τὸν Ἀρίστωνος ἐόντα ἐν τῷ στρατοπέδῳ. ἀπικό-
μενον δέ μιν εἰρώτα Ξέρξης ἕκαστα τούτων, ἐθέλων μα-
θεῖν τὸ ποιεύμενον πρὸς τιῦν Λακεδαιμονίων. ὃ δὲ εἷπε
“ἤκουσας μέν μευ καὶ πρότερον, εὖτε (ὖρμέομεν ἐπὶ τὴν
Ἑλλάδα, περὶ τῶν ἀνδρῶν τούτων· ἀκούσας δὲ γέλωτά με
ἐ’θεο λέγοντα τῇπερ ὥρεον ἐκβησόμενα πρήγματα ταῦτα·
ἐμοὶ γὰρ τὴν ἀλήθειαν ἀσκέειν ἀντία σεῦ, ὦ βασιλεῦ, ἀγών
μέγιστός ἐστι. ἄκουσον δὲ καὶ νῦν. οἱ ἄνδρες οὗτοι ἀπί-
καται μαχεσόμενοι ἡμῖν περὶ τῆς ἐσόδου, καὶ ταῦτα παρα-
σκευάζονται. νόμος γάρ σφι οὕτω ἔχων ἐστι’· ἐπεὰν μέλ-
λωσι κινδυνεύειν τῇ ψυχῇ, τότε τὰς κεφαλὰς κοσμέονται.
ἐπίστασο δέ, εἰ τούτους τε καὶ τὸ ὑπομένον ἐν Σπάρτῃ
καταστρέψεαι, ἔστι οῦδὲν ἄλλο ἔθνος ἀνθρώπων τό σε,
βασιλεῦ, ὑπομενέει χεῖρας ἀνταειρόμενον· νῦν γὰρ πρὸς
βασιληίην τε καὶ πόλιν καλλίστην τῶν ἐν Ἕλλησι προσ-
φέρεαι καὶ ἄνδρας &elmon-§.³³ κάρτα τε δι’] ἄπιστα Ξέρξῃ
ἐφαίνετο τὰ λεγόμενα εἶναι, καὶ δεύτερα ἐπειρώτα ὅντινα
τρόπον τοσοῦτοι ἐόντες τῇ ἑωυτοῦ στρατιῇ μαχέσονται.
ὁ δὲ εἷπε “03 βασιλεῦ, ἐμοὶ χρᾶσθαι ὡς ἀνδρὶ ψεύστῃ,
ἢν μὴ ταῦτά τοι ταύτῃ ἐκβῇ τῇ ἐγώ λέγω.”

Ταῦτα λέγων οῦκ ἔπειθε τὸν Ξέρξην. τέσσερας μὲν
δὴ παρεξῆκε ᾗμέρας, ἐλπίζων αἰεί σφεας ἀποδρήσεσθαι·
πέμπτῃ δέ, ὥς οὔκ ἀπαλλάσσοντο ἀλλά οἱ ἐφαίνοντο
ἀναιδείῃ τε καὶ ἀβουλίῃ διαχρεόμενοι μένειν, πέμπει ἐπ’
αὖτοὺς Μήδους τε καὶ Κισσίους θυμωθείς, ἐντειλάμενός
σφεας ζωγρήσαντας ἄγειν ἐς ὄψιν τὴν ἑωυτοῦ. ὥς δ)
ἐσέπεσον φερόμενοι ἐς τοὺςἝλλῃνας οἵ Μῆδοι, ἔπιπτον
πολλοί, ἄλλοι δ’ ἐπεσήισαν, καὶ οὗκ ἀπήλαυνον, καίπερ
μεγάλως προσπταίοντες. δῆλον δ’ ἐποίευν παντί τεῳ καὶ
οὐκ ἥκιστα αὐτῷ βασιλέϊ, ὅτι πολλοὶ μὲν ἄνθρωποι εἶεν,

209

210

