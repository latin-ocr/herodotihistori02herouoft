 

ΗΡΟΔΟΤΟΥ Ε. 58-62, 23
σαντές σφεων ὀλίγα ἐχρέοντο, χρεόμενοι δὲ ἐφάτισαν, ῶσ-
περ καὶ τὸ δίκαιον ἔφερε, ἐσαγαγόντων Φοινίκιον ἒς τὴν
Ἑλλάδα, Φοινικήια κεκλῆσθαι. καὶ τὰς βίβλους διφθέρας
καλέουσι ἀπὸ τοῦ παλαιοῦ οἱ Ἴωνες, ὅτι κοτὲ ἓν σπάνι
βίβλων ἐχρέοντο διφθέρῃσι αἰγέῃσί τε καὶ οἰέῃσι· ἔτι δὲ
καὶ τὸ κατ’ ἐμὲ πολλοὶ τῶν βαρβάρων ές τοιαύτας διφθέρας
γράφουσι. εἶδον δὲ καὶ αὐτὸς Καδμήια γράμματα ἓν τῷ
ἱρῷ τοῦ Ἀπόλλωνος τοῦ Ἰσμήνίου έν Θήβῃσι τῇσι Βοιω-
τῶν, ἐπὶ τρίποσι τρισὶ ἐγκεκολαμμένα, τὰ πολλὰ ὁμοῖα
1¹ ἐόντα τοῖσι Ἰωνικοῖσι. ὁ μὲν δὴ εἷς τῶν τριπόδιον ἐπί-
ἒ γραμμα ἔχει
· Ἀμφιτρύων μ’ ἀνέθηκεν ἰῶν ἀπὸ Τηλεβοάων.
ταῦτα ἡλικίην ἂν εἴη κατὰ Λάιον τὸν Λαβδάκου τοῦ Πολυ-
, δώρου τοῦ Κάδμου. ἕτερος δὲ· τρίπους έν ἑξαμέτρῳ τόνῳ
” λέγει
¹ Σκαῖος πυγμαχέων με ἑκηβόλῳ Ἀπόλλωνι
νικήσας ἀνέθηκε τεῒν περικαλλὲς ἄγαλμα.

Σκαῖος δ’ ἂν ε’ίή ὃ Ἱπποκόωντος, εἰ δι] οὗτός γ’ ἐστὶ ὃ
; ἀναθεὶς καὶ μή ἄλλος τώυτὸ ουνομα ἔχων τῷ Ἱπποκό-
ωντος, ἡλικίην κατ’ Οἰδίπουν τὸν Λαΐου. τρίτος δὲ τρί-
; πους λέγει καὶ οὗτος έν ἑξαμέτρῳ

Λαοδάμας τρίποδ’ αὐτὸς έϋσκόπῳ Ἀπόλλωνι

μουναρχέων ἀνέθηκε τεῒν περικαλλὲς ἄγαλμα.
ἐπὶ τούτου δὴ τοῦ Λαοδάμαντος τοῦ Ἐτεοκλέος μουναρ-
χέοντος ἐξανιστέαται Καδμεῐοι ὗπ-’ᾏργείων καὶ τράπον-
ται ἐς τοὺς Ἐγχελέας. οἱ δὲ Γεφυραῖοι ὑπολειφθέντες
⁴ ὕστερον ὑπὸ Βοιωτῶν ἀναχωρέουσι ές Ἀθήνας· καί σφι
ἱρά ἐστι έν Ἀθήνῃσι ἱδρυμένα, τῶν οὐδὲν μέτα τοῖσι λοι-
ποῖσι ᾏθήναίοισι, ἄλλα τε κεχωρισμένα τῶν ἄλλων ἱρῶν
καὶ δὴ καὶ Ἀχαιίης Δήμητρος ἱρόν τε καὶ ὄργια.

‘H μὲν δὴ ὄψις τοῦ Ἱππάρχου ἐνυπνίου, καὶ οἱ Γεφυ-
ραῖοι ὅθεν ἐγεγόνεσαν, τῶν ἦσαν οἱ Ἱππάρχου φονέες,
ἀπήγηταί μοι· δεῖ δὲ πρὸς τούτοισι ἔτι ἀναλαβεῖν τὸν
κατ’ ἀρχὰς ἤια λέξων λόγον, ῶς τυράννων ἠλευθερώθησαν
Ἀθηναῖοι. Ἱππίεω τυραννεύοντος καὶ ἐμπικραινομένου
Ἀθηναίοισι διὰ τὸν Ἱππάρχου θάνατον, Άλκιιαιωνίδαι
γένος ἐόντες Ἀθηναῖοι καὶ φεύγοντες Πεισιστρατίδας,

59

60

61

62

