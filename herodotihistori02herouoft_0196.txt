177

170 ΗΡΟΔΟΤΟΥ H. 176—178.

ἀπόκρημνον, [ὗψηλόν,] ἀνατεῖνον ἐς τὴν Οἴτην· τὸ δὲ πρὸς
τὴν ἠῶ τῆς ὁδοῦ θάλασσα ὑποδέκεται καὶ τενάγεα. ἔστι
δὲ ἒν τῇ ἐσόδῳ ταύτῃ θερμὰ λουτρά, τὰ Χύτρους καλέουσι
οἱ ἐπιχώριοι, καὶ βωμὸς ἵδρυται Ἡρακλέος ἔπ’ αὐτοῖσι.
ἐδέδμητο δὲ τεῖχος κατὰ ταύτας τὰς ἐσβολάς, καὶ τό γε
παλαιὸν πύλαι ἐπῆσαν. ἔδειμαν δὲ Φωκέες τὸ τεῖχος δεί-
σαντες, ἐπεὶ Θεσσαλοὶ ἦλθον ἐκ Θεσπρωτῶν οἰκήσοντες
γῆν τὴν Αἰολίδα, τήνπερ νῦν κεκτέαται. ἅτε δὴ πειρεο-
μένων τιῦν Θεσσαλῶν καταστρέφεσθαι σφεας, τοῦτο προε-
φυλάξαντο οἱ Φωκέες, καὶ τὸ ἱῗδωρ τὸ θερμὸν τότε ἐπῆκαν
ἐπὶ τὴν ἔσοδον, ιῦς ἂν χαραδρωθείη ὁ χιῦρος, πᾶν μηχανεό,
μενοι ὅκως μή σφι ἐσβάλοιεν οἱ Θεσσαλοὶ ἐς την χώρην.
τὸ μέν νυν τεῖχος τὸ ἀρχαῖον ἐκ παλαιοῦ τε ἐδέδμητο καὶ
τὸ πλέον αὐτοῦ ἤδη ὕπὸ χρόνου ἒκέετο· τοῖσι δὲ αὖτις
ὀρθώσασι ἔδοξε ταύτῃ ἀπαμύνειν ἀπὸ τῆς Ἑλλάδος τὸν
βάρβαρον. κώμη δέ ἔστι ἀγχοτάτω τῆς ὁδοῦ, Ἀλπηνοὶ
οὕνομα· ἐκ ταύτης δὲ ἕπισιτιέεσθαι ἐλογίζοντο οἱἝλληνες.

Οἵ μέν νυν χιῦροι οὗτοι τοῖσι Ἕλλησι εἶναι ἐφαίνοντο
ἐπιτήδεοι· ἅπαντα γὰρ προσκεψάμενοι καὶ ἐπιλογισθέν-
τες ὅτι οὕτε πλήθεϊ ἕξουσι χρᾶσθαι οἱ ιθάρρἀοι οὔτε
ἵππῳ, ταύτῃ σφι ἔδοξε δέκεσθαι τὸν ἐπιόντα ἐπὶ τὴν
Ἑλλάδα. ὡς δὲ ἐπύθοντο τὸν Πέρσην ἐόντα ἓν Πιερίῃ,
διαλυθέντες ἐκ τοῦ Ἰσθμοῦ ἐστρατεύοντο αὗτιῦν οἱ μὲν
ἔς Θερμοπύλας πεζῇ, ἄλλοι δὲ κατὰ θάλασσαν ἐπ’ἕίρτε-
μίσιον.

Oi μὲν δηἝλληνες κατὰ τάχος ἒρίόθεον διαταχθέντες,
Δελφοὶ δ’ ἒν τούτῳ τῷ χρόνῳ Ιἐχρηστηριάζοντο τῷ θεῷ
’ἶ-πὲρ ἑωυτῶν καὶ τῆς Ἑλλάδος καταρρωδηκότες, καί σφι
ἐχρήσθη ἀνέμοισι εἷῖχεσθαι· μεγάλοι-ς γὰρ τούτους ἔσε-
σθαι τῇ Ἑλλάδι συμμάχους. Δελφοὶ δὲ δεξάμενοι τὸ μαν-
τήιον πρῶτα μὲν Ἑλλήνων τοῖσι βουλομένοισι εἶναι ἐλευ-
θέροισι ἐξήγγειλαν τὰ χρησθέντα αὖτοῖσι, καί σφι δεινῶς
καταρρωδέουσι τὸν βάρβαρον ἐξαγγείλαντες χάριν ἀθά-
νατοι· κατέθεντο· μετὰ δὲ ταῦτα οἵ Δελφοὶ τοῖσι ἀνέμοισι
βωμόν τε ἀπέδεξαν ἐν Θυίῃ, τῇπερ τῆς Κηφισοῦ θυγα·
τρὸς Θυίης τὸ τέμενός ἐστι, ἐπ’ ἧς καὶ ὃ χῶρος οὗτος
τὴν ἐπωνυμίην ἔχει, καὶ θυσίῃσί σφεας μετήισαν.

