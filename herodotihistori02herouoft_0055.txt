ΗΡΟΔΟΤΟΥ Ε. 73-75. 29
ποιήσασθαι πρὸς Πέρσας· ἠπιστέατο γάρ σφι Λακεδαι-
μονίους τε καὶ Κλεομένεα ἐκπεπολεμῶσθαι. ἀπικομένων
δὲ τῶν ἀγγέλων ἐς τὰς Σάρδις καὶ λεγόντων τὰ ἐντεταλ-
μένα, Ἀρταφέρνης ὁ Ὑστάσπεος Σαρδίων ὕπαρχος ἐπει-
ρώτα τίνες ἐόντες ἅνθρωποι καὶ κῇ γῆς οἰκημένοι δεοίατο
Περσέων σύμμαχοι γενέσθαι, πυθόμενος δὲ πρὸς τῶν
ἀγγέλων ἀπεκορύφου σφι τάδε· εἰ μὲν διδοῦσι βασιλέϊ
Δαρείῳ Ἀθηναῖοι γῆν τε καὶ ὕδωρ, ὁ δὲ συμμαχίην σφι
συνετίθετο, εἰ δὲ μὴ διδοῦσι, ἀπαλλάσσεσθαι αὐτοὺς ἐκέ-
λευε. οἱ δὲ ἄγγελοι ἐπὶ σφέων αι’-τῶν βαλόμενοι διδόναι
ἔφασαν, βουλόμενοι την συμμαχίην ποιήσασθαι. οὗτοι τ
μὲν δὴ ἀπελθόντες ἐς τὴν ἑωυτῶν αἰτίας μεγάλας εἶχον·
Κλεομένης δὲ ἐπιστάμενος περιυβρίσθαι ἔπεσι καὶ ’έργοισι
ὑπ’ἐίθηναίων συνέλεγε ἐκ πάσης Πελοποννήσου στρατόν,
οὗ φράζων ἐς τὸ συλλέγει, τίσασθαί τε ἐθέλων τὸν δῆμον
τῶν Ἀθηναίων καὶ Ἰσαγόρην βουλόμενος τύραννον κατα-
στῆσαι· συνεξῆλθε γάρ οἷ οὗτος ἐκ τῆς ἀκροπόλιος. Κλεο-
μένης τε δη στόλῳ μεγάλῳ ἐσέβαλε ἐς Ἐλευσῖνα, καὶ οἳ
Βοιωτοὶ ἀπὸ συνθήματος Οἰνόην αἱρέουσι καὶ Ὑσιὰς
δήμους τοὺς ἐσχάτους τῆς ΔἈττικῆς, Χαλκιδέες τε ἐπὶ τὰ
(ε’τερα ἐσίνοντο ἐπιόντες χώρους τῆς Ἀττικῆς. Ἀθηναῖοι
δέ, καίπερ ἀμφιβολίῃ ἐχόλιιενοι, Βοιωτῶν μὲν καὶ Χαλκι-
δέων ἐσύστερον ἐζιιελλον μνήμην ποιήσεσθαι, Πελοποννη-
σίοισι δὲ ἐοῦσι ἐν Ἐλευσῖνι ἀντία ἔθεντο τὰ ὅπλα. μελ- ⁷5
λόντων δὲ συνάψειν τὰ στρατόπεδα ἐς μάχην, Κορίνθιοι
μὲν πρῶτοι σφίσι αὐτοῖσι δόντες λόγον ὥς οὗ ποιέοιεν
τὰ δίκαια μετεβάλλοντό τε καὶ ἀπαλλάσσοντο, μετὰ δὲ
Δημάρητος ὃ Λἷιῖρίστωνος ἐιὺν καὶ οὗτος βασιλεὺς Σπαρ-
τιητέων, καὶ συνεξαγαγών τε την στρατιὴν ἐκ Λακεδαί-
μονος καὶ οὐκ ἐιὺν διάφορος ἐν τῷ πρόσθε χρόνῳ Κλεο-
μένεϊ. ἀπὸ δὲ ταύτης τῆς διχοστασίης ἐτέθη νόμος ἐν
Σπάρτῃ μὴ ἐξεῖναι ἕπεσθαι ἀμφοτέρους τοὺς βασιλέας
ἐξιούσης τῆς στρατιῆς· τέως γὰρ ἀμφότεροι εἵποντο·
παραλυομένου δὲ τούτων τοῦ ἑτέρου καταλείπεσθαι καὶ
τιῦν Τυνδαριδέων τὸν ἕτερον· πρὸ τοῦ γὰρ δη καὶ οὗτοι
ἀμφότεροι ἐπίκλητοί σφι ἐόντες εἵποντο. τότε δη ἐν τῇ
Ἐλευσῑνι ὁρέοντες οἱ λοιποὶ τιῦν συμμάχων τούς τε βασι-

